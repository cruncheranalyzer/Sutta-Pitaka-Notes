# မဇ္ဈိမနိကာယ်
   မဇ္ဈိမ ဆိုသည်မှာ အလယ်အလတ်ဟု အဓိပ္ပာယ်ရသည်။ မဇ္ဈိမနိကာယ်သည် မတိုမရှည်၊ အလယ်အလတ်သုတ်များကို စုစည်းထားခြင်းဖြစ်သည်။ မဇ္ဈိမနိကာယ၌ သုတ်ငါးဆယ်လျှင် တစ်ကျမ်းပြုကာ သုံးကျမ်းခွဲခြားထား၏။
   
   
    မဇ္ဈိမနိကာယတွင် ဗုဒ္ဓမြတ်စွာနှင့် ခေတ်ပြိုင် ပေါ်ပေါက်ခဲ့သော အဘိဓမ္မာအမျိုးမျိုးတို့ကို ဗုဒ္ဓဘာသာ ဝါဒနှင့် ကွဲပြားခြားနားပုံ ဗုဒ္ဓဘာသာဝင် သူတော်စင်တို့၏     ပန်းတိုင်ဖြစ်သော နိဗ္ဗာန်ကို အဆင့်အဆင့် လေ့ကျင့်မှသာလျှင်ရနိုင်ပုံ၊ ရတနာသုံးပါးဂုဏ်ကို ညှိုးနွမ်းအောင် ကြံဆောင်နေသာ သစ္စကကို ဗုဒ္ဓမြတ်စွာ         အောင်မြင်ပုံစသည်တို့ ပါဝင်သည်။



  ထိုမဇ္ဈိမနိကာယ၌ပါရှိသော သုတ်များကို သုတ်ငါးဆယ်လျှင် တစ်ကျမ်းပြုကာ သုံးကျမ်းခွဲထားပြန်လေသည်။ ၎င်းတို့မှာ-

- မူလပဏ္ဏာသ (ရှေးဦးအစဖြစ်သည့် သုတ်ငါးဆယ်ပါသောကျမ်း)
- မဇ္ဈိမပဏ္ဏာသ (အလယ်ဖြစ်သည့် သုတ်ငါးဆယ်ပါသောကျမ်း)
- ဥပရိပဏ္ဏာသ (နောက်ဆုံးသုတ် ၅၂-သုတ်ပါသောကျမ်း)တို့ ဖြစ်ကြလေသည်။

[Source - မြန်မာဝီကီပီးဒီးယား မဇ္ဈိမနိကာယ်](https://my.wikipedia.org/wiki/မဇ္ဈိမနိကာယ်)